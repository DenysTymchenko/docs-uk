# Початок

Ласкаво просимо до підручника Vue!

Мета цього підручника — швидко надати вам досвід роботи з Vue прямо в браузері. Він не має на меті бути вичерпним, і вам не потрібно все розуміти, перш ніж рухатися далі. Однак після його завершення обов'язково також прочитайте <a target="_blank" href="/guide/introduction.html">Гід</a>, який докладніше розглядає кожну тему.

## Передумови

Посібник передбачає базове знайомство з HTML, CSS і JavaScript. Якщо ви зовсім новачок у фронтенд розробці, можливо, як ваш перший крок переходити безпосередньо до фреймворку буде не найкращою ідеєю – осягніть основи, а потім повертайтеся! Попередній досвід роботи з іншими фреймворками допомагає, але не є обов'язковим.

## Як користуватися цим посібником

Ви можете відредагувати код <span class="wide">праворуч</span><span class="narrow">нижче</span> та миттєво побачити оновлений результат. Кожен крок представлятиме основну функцію Vue, і від вас очікується завершення коду, щоб запустити демонстрацію. Якщо ви застрягли, у вас буде кнопка "Покажи мені!", яка відкриває для вас робочий код. Намагайтеся не надто покладатися на це - ви навчитеся швидше, з'ясовуючи все самостійно.

Якщо ви досвідчений розробник із Vue 2 або інших фреймворків, є кілька налаштувань, які ви можете підправити, щоб якнайкраще використовувати цей посібник. Якщо ви новачок, рекомендуємо використовувати значення за промовчуванням.

<details>
<summary>Деталі налаштування підручника</summary>

- Vue пропонує два стилі API: опційний API та композиційний API. Цей підручник призначений для обох – ви можете вибрати бажаний стиль за допомогою перемикачів параметрів API у верхній частині. <a target="_blank" href="/guide/introduction.html#api-styles">Докладніше про стилі API</a>.

- Ви також можете перемикатися між режимом SFC або HTML. У першому буде показано приклади коду у форматі <a target="_blank" href="/guide/introduction.html#single-file-components">однофайлових компонентів </a> (SFC), який використовують більшість розробників із етапом збірки Vue. HTML-режим показує використання без етапу збірки.

</details>

Готові? Натисніть «Далі», щоб почати.
